La canzone del sole/Anche per te è il 13º singolo di Lucio Battisti, pubblicato nel novembre 1971 per la casa discografica Numero Uno. Il disco ha la particolarità di non fare parte di nessun album, è il primo inciso con etichetta Numero Uno e resta uno dei singoli di maggior successo di Battisti. In Italia è molto famosa perché spesso serve come base per i neofiti che si avvicinano per la prima volta alla chitarra.<br>

Le immagini di copertina e retrocopertina ritraggono Lucio Battisti mentre cammina in un prato, con una valigetta in mano ed una margherita in bocca (dettaglio che rimanda ad un verso del testo de La canzone del sole).<br>

Esistono versioni in inglese (The sun song, inclusa nell’album destinato al mercato anglosassone Images, che tuttavia non riscosse alcuna fortuna) e in spagnolo (La canción del sol, inclusa nell’album Emociones).<br>
Come ricordato da Mogol, l’autore del testo, l’ispirazione per il testo del brano arrivò ripensando ad una vacanza dove conobbe un’amica chiamata “Titty”.
<br>
Nel testo della canzone si immagina un incontro tra i due a distanza di anni: si mette in evidenza il cambiamento fisico e psicologico, mettendo in contrasto l’innocenza che caratterizzava i loro incontri da bambini con i sentimenti più adulti del loro secondo incontro quali la gelosia, l’amore, ecc.; questi sentimenti “inquinano” l’innocenza che c’era da bambini, e di qui la metafora del mare nero (un mare inquinato).
<br><br>
<b>Vero o Falso?</b><br>
<b>1.</b> La canzone del sole è stata pubblicata solo in disco 45 giri.<br>
<b>2.</b> Questa canzone è molto difficile da suonare.<br>
<b>3.</b> Esistono altre due versioni di questa canzone, una in inglese e una in spagnolo.<br>
<b>4.</b> Titty era un’amica di Lucio.<br>
<b>5.</b> Mogol ha scritto la musica, Battisti il testo.<br>
<b>6.</b> I protagonisti della canzone sono due bambini.<br>
<b>7.</b> I protagonisti della canzone sono tornati in vacanza insieme nello stesso posto.<br>
<b>8.</b> I protagonisti della canzone si rincontrano dopo molto tempo e ripensano al passato.<br>